\section{Zaključak}
Ovim projektom predstavljen je rad unutar velikog sustava kao što je Unity3D.
Opisano je kako je na jednostavan način moguće izraditi igre korištenjem vrhunskih
mogućnosti sučelja za izradu igara u kojem su glavne komponente kao što su fizika,
animacije i grafika već implementirane. Opisane su i mogućnosti kako proširiti
navedene funkcionalnosti te na koji način su iste upotrebljene u projektu Dionyzus.
Ovaj projekt je izrađen tako da je što više komponenti moguće ponovno upotrijebiti u
novim projektima sličnih tema, ali isto tako predstavlja osnovne koncepte koje svaka
3D igra treba implementirati. 
Može se reći da su ovim projektom postavljeni temelji igre otvorenog svijeta te iako
se radi o kratkoj i jednostavnoj priči, omogućeno je da se na vrlo jednostavan način
proširi. To se najviše odnosi na zadatke koje igrač mora odraditi kako bi otkrio
priču, ali isto tako i istražio kompletno područje kojem može pristupiti tijekom
igranja te na inteligenciju neprijatelja, odnosno likova koji nisu kontrolirani od
strane igrača. To može uključivati osluškivanje okoline, inteligentnije
pretraživanje područja kao i ponašanje tijekom sukoba.

Unutar skripti cilj je bio postići konzistentnost pisanja k\^oda. To se najviše
odnosi na nazive varijabli, metoda, klasa i slično te na održavanje osnovnih
koncepata objektno orijentiranog programiranja.

U ovom projektu nisu obrađene kompleksne teme kao što su kompletna optimizacija
performansi igre, izrada modela, animacija i slično zato što je projekt izrađen s
onim mogućnostima Unityja koje su ponuđene svakom korisniku bez obzira na iskustvo u
izradi igara. To se odnosi na preuzimanje gotovih modela iz Unity trgovine s
dodacima gdje su svi preuzeti modeli besplatni, što podrazumijeva lošije
optimizirane teksture, dimenzije i slično, a izbor objekata je temeljen na potrebama
igre.

%Za izradu ovog projekta su korištene razne aplikacije kao što su Blender, Audacityi Photoshop. 
Animacije su preuzete sa stranice \url{https://www.mixamo.com}, a
zvukovi sa \url{https://freesound.org} te su dodatno obrađeni u slučaju potrebe.
Projekt je izrađen uz pomoć \url{https://www.youtube.com} vodiča, gdje su pronađene
informacije za izradu kompleksnijih elementa igre. A za snalaženje unutar Unity
sučelja je korištena službena dokumentacija.
\begin{thebibliography}{9}
\bibitem{Unity} 
Unity User Manual(2019.*),
\\\texttt{https://docs.unity3d.com/Manual/index.htmll}
\end{thebibliography}