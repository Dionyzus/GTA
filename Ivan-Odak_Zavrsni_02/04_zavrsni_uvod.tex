\section{Uvod}
U radu će biti obrađena izrada 3D igre u Unity3D, motivacija za rad je uvod u granu informacijskih tehnologija (IT) koja se bavi izradom igara pomoću modernog pogonskog sklopa za izradu igara (engl.~\textit{Game engine}). Pristup izradi igre je bio da se omogući što lakše ponovno korištenje programskih rješenja unutar igre, te isto tako da se stvori sustav koji se jednostavno može proširiti.

Obrađena su ključna poglavlja za izradu velikog svijeta te sustava potrebnog za funkcioniranje igre:
\begin{itemize}
 \item Teren, odnosno područje gdje će se odvijati radnja,
 \item sustav za upravljanje igračem,
 \item osnovno ponašanje neprijatelja,
 \item sustav napretka kroz igru.
 \item odrađivanje misija,
 \item zarada te potrošnja novca,
 \item prikupljane predmeta,
 \item izrada video isječka,
 \item zvučni efekti te muzika,
 \item upravljanje vozilima.
\end{itemize}

Svi modeli, ljudi, okolina, oružja itd. su preuzeti iz Unity centra za kupovanje dodataka za igru. Koriste se isključivo u svrhu uljepšavanja same igre, ključni izvori će biti navedeni u radu. 

U prvom dijelu rada govorit će se ukratko o Unity te programskom jeziku C\# u kojem su napisane sve skripte potrebne za funkcioniranje igre. Nakon toga će biti opisane najvažnije prednosti rada u Unity, u odnosu na izradu igre od početka, implementaciju fizike, grafike i slično. Isto tako će biti prikazani i opisani neki ključni segmenti Unityja koji su bili korišteni u ovom radu. 
Potom će biti opisan osnovni pristup prilikom izrade skripti, te glavne komponente koje su potrebne da bi iste funkcionirale u igri. U trećem i četvrtom poglavlju će biti prikazane scene te biti opisana radnja igre. Isto tako će biti navedena rješenja izrađena od drugih osoba, a korištena u ovom radu.
Na samom kraju navest će se zaključak te kako proširiti sustav.

Igra započinje scenom u vlaku gdje glavni lik Leon razgovara sa svojim prijateljem Vladislavom o njihovoj trenutnoj životnoj situaciji, koja i nije baš najbolja. Oba lika su u teškoj financijskoj situaciji te im je potrebna promjena kako bi usmjerili svoje živote u pravom smjeru. Vladislav je snalažljiv lik koji na razne načine dolazi do zarade,to su uglavnom sitne prevare, iznuđivanja i slično, dok je Leon viješt lik koji je prošao specijalnu vojnu obuku, ali je zbog incidenta razriješen dužnosti. Leonu se ne sviđa to što Vladislav radi, ali nerijetko mu pomaže izbaviti ga iz nevolje, naravno zbog njihovog velikog prijateljstva. Vladislav ovaj put iznosi opasan plan pljaćke banke, gdje bi Leon trebao biti samo pomoćnik, odnosno vozač automobila za bijeg.

Leon, iako svjestan opasnosti,unatoč negodovanju i ovaj put pristaje pomoći što će na kraju skoro platiti vlastitim životom. Čudom Leon preživljava, saznaje da je riječ o podvali, uvjerenja je da je Vladislav ubijen te se odlučuje na osvetu gdje će mu sva obuka koju je prošao pomoći na putu ostvarivanja iste. Tijekom igre Leon uz suradnju s drugim prijateljima doznaje različite informacije te otkriva zamršeni mafijaški lanac kojem odluči stati na kraj.

Kako se radi o otvorenom svijetu, igrač ima mogućnost istraživanja svijeta te slobodnu kretnju preko cijele mape. Pri tom sakuplja različite predmete, kao što su oružja, municija, energetski paketi te različite stvari koje su mu potrebne kako bi odradio misiju.

%Ove upute su sažetak tog pravilnika s nekim dodatnim napomenama.

%Nekoliko stvari utječe na kvalitetu rada. Prvi dojam pri čitanju dobije se na temelju izgleda dokumenta. Važno je rad korektno formatirati, odabrati fontove, veličine slova i prorede koji su ugodni za čitanje i ne odvraćaju pozornost čitatelja sa teme. Studenti su dužni pisati pravopisno i gramatički ispravne i smislene rečenice. Radove koji nisu pravopisno i gramatički ispravno napisani, mentor neće prihvatiti.
%Najvažnije pravilo kojega se studenti moraju pridržavati prilikom izrade rada je izbjegavanje plagijata. Zabranjeno je doslovno preuzimati tuđe rečenice i dijelove teksta. Ukoliko se želi citirati nekog drugog autora, potrebno je navesti izvor citata i to u obliku fusnote ili sa oznakom koja upućuje na popis literature\nocite{*}. Doslovni prijevod teksta sa nekog drugog jezika je također plagijat.



 